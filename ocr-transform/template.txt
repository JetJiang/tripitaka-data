覺非眞實者一切衆生何故不以菩薩威力
等受快樂若諸衆生實不得樂當知菩薩所
修慈心爲無利益佛言善男子菩薩之慈非
不利益善男子有諸衆生或必受苦或有不
受若有衆生必受苦者菩薩之慈爲無利益
謂一闡提若有受苦不必定者菩薩之慈則
爲利益令彼衆生悉受快樂善男子譬如有
人遙見師子虎豹豺狼羅剎鬼等自然生怖
夜行見杌亦生怖畏善男子如是諸人自然
怖畏衆生如是見修慈者自然受樂善男子
b
以是義故菩薩修慈是實思惟非無利益善
男子我說是慈有無量門所謂神通善男子
如提婆達教阿闍世欲害如來是時我入王
舍大城次第乞食阿闍世王即放護財狂醉
之象欲令害我及諸弟子其象爾時蹹殺無
歸五 十八
量百千衆生衆生死已多有血氣是象嗅已
狂醉倍常見我翼從被服赤色謂呼是血而
復見趣我弟子中未離欲者四怖馳走唯除
阿難爾時王舍大城之中一切人民同時舉
聲啼哭號泣作如是言恠哉如來今日滅没