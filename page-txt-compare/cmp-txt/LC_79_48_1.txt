爾時如來觀察彼王及諸眷屬白毫相中放大光明名曰一切眾生心燈普照十方無量世界一切諸王顯現如來不可思議自在神力應受化者令彼心淨具足不可思議功德超出世間其身清淨以微妙音為大眾說離癡曀法真實燈陀羅尼門佛剎微塵等陀羅尼以為眷屬彼王聞已即得廣大智慧光明閻浮提微塵等菩薩得此陀羅尼六十那由他人得諸漏盡一萬眾生皆得離垢清淨法眼無量眾生悉發阿耨多羅三藐三菩提心又以不可思議自在神力於十方剎以三乘法化度眾生爾時彼王作如是念此諸功德若不出家則不能＊辦我今應當於如來所出家修道前白佛言今從世尊出家學道佛答王言宜知是時時王即與一萬眷屬出家修道皆得離癡＊曀法真實燈陀羅尼門及世界微塵等陀羅尼又得菩薩十明及無量辯淨無礙身詣諸佛所悉聞受持佛正法輪為大法師